
Sporseverlerin merakla beklediği karşılaşma, Amerikan Futbolu Ligi (NFL) takımlarından Dallas Cowboys'a da ev sahipliği yapan, Teksas eyaletine bağlı Arlington şehrindeki 80 bin kişilik AT&T Stadı'nda gerçekleştirildi.
Tüm zamanların en büyük ağır siklet boksörlerinden biri olarak kabul edilen Mike Tyson, ünlü Youtuber Jake Paul ile karşılaştı.
Müsabaka, iki dakikalık 8 raunt üzerinden yapıldı.
Eski ağır sıklet şampiyonu Tyson, ilk iki raunt atak gözüken taraf oldu. Sonraki rauntlarda rakibine büyük üstünlük kuran Paul, 8 raunt sonunda rakibini 78-74 puanla mağlup etmeyi başardı.
Karşılaşmanın son saniyelerinde rakibinin önünde eğilen Paul, Tyson'a saygısını gösterdi.


Paul’un Tyson’a yaptığı saygı jesti geceye damga vurdu
Maç öncesinde Netflix’in yoğunluğu kaldıramayıp çökmesi milyonlarca izleyiciyi hayal kırıklığına uğratırken, son saniyelerde Paul’un Tyson’a yaptığı saygı jesti geceye damga vurdu.
Jake Paul, 8. raundun bitimine 10 saniye kala iki elini birleştirerek ringin ortasında efsane boksöre duyduğu saygıyı gösterdi. Bu hareket, karşılaşmanın unutulmaz anlarından biri müsabakaya damga vurdu ve sosyal medyada da çok konuşuldu.
Paul'ün 11. galibiyeti
YouTube'da 20,8 milyon takipçi ve yaklaşık 7,7 milyar izlenmeye sahip Paul, 2018'de boks kariyerine başladı.
Tyson karşısında profesyonel olarak 12. dövüşüne çıkan 27 yaşındaki ABD'li boksör Paul, 7'sini nakavtla kazandığı söz konusu maçlarda 11. galibiyetine ulaştı.
Kariyeri boyunca "Belki de profesyonel ringe adım atan en vahşi dövüşçü" olarak tanımlanan 58 yaşındaki ABD'li Tyson ise 44'ü nakavt olmak üzere 50 galibiyet aldığı kariyerinde 7. yenilgisini yaşadı.
Kim ne kadar kazanacak?
ABD basınında yer alan haberlerde müsabaka sayesinde Paul'ün en az 40 milyon dolar, Tyson'ın ise yaklaşık 20 milyon dolar gelir elde edeceği öne sürüldü.
Öte yandan müsabaka öncesi süper orta sıklette Neeraj Goyat-Whindersson Nunes, yarı orta sıklette Mario Barrios-Abel Ramos ve süper hafif sıklette Katie Taylor-Amanda Serrano maçları da yapıldı.
Son maçı mıydı? Mike Tyson'dan açıklama: 'Daha bitmedim'Spor
Mike Tyson-Jake Paul müsabakası öncesi Netflix çöktüGündem
Boks maçı bilet fiyatıyla rekor kırdı! Mike Tyson-Jake Paul maçı kapalı gişe olacakSpor
 
